# statistic-methods

## Kurslitteratur: 
- Bok: Grundläggande Statistik Analys, Björn Lantz, Studentlitteratur. Tredje upplagan. 
- Bok: Övningar i Grundläggande Statistisk Analys


## Beskrivning av kursen/innehåll: 
Kursen behandlar sannolikhetslära och grunderna inom statistik som krävs för maskininlärning. Kursen kommer täcka vanliga fördelningar, korrelation, kovarians, väntevärde, estimering och skattning. Kursen kommer även gå igenom tekniker som hypotestestning och regressionsanalys. Genom kursens gång kommer praktiska uppgifter lösas med hjälp av Python och beräkningspaketen NumPy, SciPy och Statsmodels. Kursens mål är att den studerande ska förstå och kunna tillämpa metoder inom grundläggande statistik samt ta fram diverse statistiska mått givet en datamängd eller fördelning. Studerande ska även förstå och kunna genomföra ett hypotestest samt kritiskt granska resultaten, samt kunna tillämpa enkel regressionsanalys. Kursens syfte är att ge den studerande den kunskap som krävs för att själv tolka och dra slutsatser kring data och statistik samt förståelse för statistik och sannolikhetslära i den mån som krävs för att utveckla lösningar inom maskininlärning och AI.

## Kursens mål
- Kunskaper
Grundläggande statistik och kvantitativa statistiska mått
Sannolikhetslära, beroende och oberoende händelser
Vanliga fördelningar och dess egenskaper samt användningsområden
Estimering och skattning
De delar av paketen NumPy, SciPy och Statsmodels som kan appliceras på övriga kunskapsmål

- Färdigheter
Beräkna informativa statistiska mått, så som kovarians, korrelation och väntevärde
Tolka sannolikheter, diagram och statistik
Utföra interpolation och extrapolation samt regressionsanalys
Utföra hypotestestning och beräkna konfidensintervall

- Kompetenser
Självständigt samla in data, utföra statistiska beräkningar och identifiera felkällor
Kunna kritiskt granska statistik och resultat samt dra egna slutsatser och tolkningar
Svara på statistiska frågeställningar genom nyttjande av paketen NumPy, SciPy och Statsmodels
